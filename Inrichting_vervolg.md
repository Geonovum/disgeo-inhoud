## Inrichting van het vervolg

In dit document zijn de hoofdlijnen beschreven van de inhoud van een samenhangende objectenregistratie. Deze beschrijving bevat nog tal van uitwerkpunten die noodzakelijk zijn om te komen tot een gedetailleerd conceptueel informatiemodel. Dit betekent dat in de vervolgfase in elk geval sturing zal moeten worden gegeven aan deze verdere inhoudelijke detailuitwerkingen. Daarnaast is het noodzakelijk dat bewaakt wordt dat deze verschillende detailuitwerkingen blijven passen in een samenhangend conceptueel informatiemodel. Ook zijn enkele meer algemene punten rondom het conceptueel model van een samenhangende objectenregistratie gesignaleerd, die een nadere uitwerking behoeven. Tenslotte wordt er groot belang gehecht aan het in een vroegtijdig stadium toetsen van de inhoud van een samenhangende objectenregistratie aan de concrete behoeften die er bestaan bij gebruikers vanuit een aantal specifieke use-cases. Samengevat gaat het in de vervolguitwerking van de inhoud van de samenhangende objectenregistratie dus om de volgende hoofdelementen:

![hoofdelementen](media/hoofdelementen.png)

In dit hoofdstuk wordt nader ingegaan op de wijze waarop deze hoofdelementen in het vervolgtraject zullen worden vormgegeven.

### Inhoudelijke uitwerkingspunten
Bij het opstellen van het voorliggende document is geconstateerd dat er minimale een verdere uitwerking zal moeten plaatsvinden van een aantal onderwerpen. Deze onderwerpen zijn hieronder geordend naar enerzijds het eerder in dit document gemaakte onderscheid naar een drietal hoofdgroepen van objecttypen (fysieke objecttypen, functionele objecttypen en registratieve objecttypen) en anderzijds naar een onderscheid in uitwerkpunten die betrekking hebben op kaders, objecttypen en eigenschappen. Dat levert op basis van de huidige inzichten het volgende overzicht op:

|	            |Kaders	                      |Objecttypen	                   |Eigenschappen|
|---------------|-----------------------------|--------------------------------|-------------|
|**Algemeen**	|Plaats aggregatie en uiteenrafelen in het model	|Uitwerking kader levensfasen objecten	    |Uitwerking identificatiecode objecten|
|               |Verdere uitwerking hoofdstructuur                  |Uitwerken mate van detail (schaalniveau)	|Uitwerking eerste overzicht gegevens|
|               |Uitwerking historiemodel		                    |                                           |Uitwerking 3D (afstemming)|
|               |Uitwerking meta-informatie (MIM) zoals kwaliteit	|                                           |Omgang met bronverwijzing (zoals PBP's)|
|---------------|-----------------------------|--------------------------------|-------------|
|**Fysieke objecten**	|Uitwerking criterium maaiveld 100%	        |Uitwerking objectenmodel gebouwen 	        |Typering gebouwen |
|               |Uitwerking criterium ondergrondse delen	        |Uitwerking kunstwerken, tunnels en overbruggingen 	|Typering verhardingsobject|
|               |Uitwerking grondgebied Nederland	                |Uitwerking scheiding	                    |Typering groenobject|
|               |Aanscherping definitie opdelende objecttypen	    |Fysieke begrenzing water	                |Typering waterobject|
|               |Uitwerking inrichtingselementen		|||
|               |Uitwerking samenhang met BRT objecten		|||
|---------------|-----------------------------|--------------------------------|-------------|
|**Functionele objecten**	|Aanscherping definitie functionele objecttypen	|Uitwerking objectenmodel gebouwen 	|Typering functionele gebieden|
|               |Uitwerking eerste lijst functionele gebieden	    |Uitwerking keringen 	                    |Typering functionele gebieden verharding|
|               |Uitwerking samenhang met BRT objecten	            |Uitwerking netwerken als onderdeel registratie 	|Typering functionele gebieden groen|
|               |                                                   |Functionele gebieden natuur	                    Typering functionele gebieden water|
|---------------|-----------------------------|--------------------------------|-------------|
|**Registratieve objecten**	|Uitwerking samenhang met BRT objecten  |Uitwerking openbare ruimten geometrie	    |Typering registratieve gebieden|
|               |                                                   |Naamgeving andere objecten 	||
|               |                                                   |Wijken, buurten en territoriale indelingen	||
|               |                                                   |Uitwerking bebouwde kom	||
|               |                                                   |Bestuurlijke gebieden|	|


Hierbij is het de verwachting dat bij de verdere uitwerking van de inhoud er nog aanvullende uitwerkingspunten naar voren zullen komen. Het bovenstaande overzicht van inhoudelijke uitwerkingspunten zal dan ook periodiek worden aangepast.


